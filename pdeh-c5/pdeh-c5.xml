<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Ecclesiastica Hierarchia, Caput quintum</title>
        <author>Petrus Hispanus</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="pdeh-c5">
        <head xml:id="pdeh-c5-Hd1e101">De Ecclesiastica Hierarchia, Caput quintum</head>

        <p xml:id="pdeh-c5-d1e104">Titulus huius capituli est de sacerdotalibus perfectionibus. Perfectio hie sonat non tantum in passionem set etiam in actionem. Quoniam omnis sacerdos sicut a Deo habet et recipit gratiam ut perficiatur, ita et ut perficiat. Unde ipse perfectus est in se et aliorum est perfectivus. Est autem vel esse debet perfectus in scientia et virtute, ut videlicet perficiat alios ad divinorum intelligentiam et ad boni operis efficatiam. Iuxta illud summi nostri Ierarche exemplum, quo dicitur: Cepit Ihesus facere et docere. Perfectio igitur sacerdotum in hiis consistit precipue videlicet in virtute purgativa per revocationem a malo, illuminativa per instructionem in bono et perfectiva per collocationem et sursumactionem in summo. Vel perfectio sacerdotalis est inferioris gradus ad Christi conformitatem adductio.
        </p>

        <!-- text of dionysius being commented on: Hec quidem est divinissima unguenti perfectionis operatio. Tempus autem sit post divinas sanctas operationes exponere et sacerdotales ordines et participationes et virtutes ipsorum et operationes et perfectiones et sub ipsis trinitatem subiectorum ordinum ut demonstretur nostre Ierarchie ornatus, inordinatum quidem et inornatum et confusum munde distinguens et expellens, ornatum autem et ordinatum et stabile ostendens in sanctorum ordinum secundum ipsam proportionibus. Et universe quidem Ierarchie trinam divisionem in Ierarchiis laudatis a nobis, bene, ut arbitror, exposuimus dicentes sicut secundum nos traditio habet omne ierarchicum negotium dividi in sanctissimas perfectiones et divinos ipsarum doctos et magistros et eos qui ab ipsis sancte perficiuntur. -->

        <p xml:id="pdeh-c5-d1e109">Hec quidem est, etc. usque ad illud: Igitur sanctissima, etc. talis est sensus: Postquam tractavimus de divinis operationibus in consecratione crismatis, opportunum est exponere sacerdotales ordines et participationes et virtutes ipsorum et operationes et perfectiones et trinitatem ordinum sub ipsis constitutorum, ut ostendatur nostra Ierarchia expellere a se inordinationem et confusionem et in ordinibus suis servare bene ornatam et stabilem ordinationem iuxta singulorum ordinum congruentiam. Et cum de Ierarchiis generaliter tractaremus trinam eis divisionem attribuimus dicendo omne ierarchicum negotium in sanctas operationes dividi et divinos magistros et eos qui ab ipsis perficiuntur.</p>

        <!-- Igitur sanctissima quidem celestium substantiarum Ierarchia perfectionem quidem habet secundum propriam Dei et divinorum inmaterialissimum intellectum et deiformis integrum et, sicut est possibile, ad Dei inmitationem habitum. Illuminatores autem et ad sanctam perfectionem duces circa Deum primas substantias. Ipse enim ad subiectos ordines sanctos, ut bone et proportionaliter deferunt semper deificas cogitationes donatas ipsis apud se perfecta et sapientes faciente divinas mentes thearchia. Primis autem substantiis subiecti ornatus et sicut per illas sursumacti, ad deificam thearchie illuminationem, qui perficiuntur ordines sunt et vere nominantur. Post illam autem celestem et supermundanam Ierarchiam ad ea que sunt secundum nos beneficio thearchia sanctissima ipsius dona proferens, puris existentibus secundum eloquium dedit iuxta legem ierarchicam obscuris verorum ymaginibus et remotissimis archetyporum ymaginationibus et difficilibus ad contemplandum enigmatibus et figuris, non bene discretam habentibus coopertam in ipsis contemplationem proportionali lumine sicut infirmis oculis sine lesione supersplendens.
 -->

        <p xml:id="pdeh-c5-d1e115">Igitur sanctissima, etc. usque ad illud: Huic autem, etc. talis est sensus: Celestis Ierarchia perfectionem habet secundum virtutem propriam, idest intellectum Dei et invisibilium divinorum conprehensivum et integram secundum eandem suam virtutem Dei conformitatem et Dei inmitationem, sicut est homini possibile, firmam. Et habet primas substantias illuminatores et duces inferiorum ad sanctam perfectionem. Ipse enim prime substantie ad subiectos ordines secundum proportionem deferunt deificas cognitiones sibi donatas a deifica Ierarchia, que sapientes facit divinas mentes. Primis autem substantiis subiecti sunt et dicuntur perfecti ordines tanquam ab illis sursumacti ad divinam illuminationem. Post angelicam vero Ierarchiam que est super omnem affectum humanum collocata, divina bonitas ad nos proferens dona sua antiquo populo sub lege tanquam pueris secundum scripturam legalem Ierarchiam tradidit, obscuris et remotis ymaginibus verorum archityporum, idest spiritualium intelligentiarum et difficilibus enigmatibus ad contemplandum propter figurarum obscuritatem habentibus contemplationem spiritualis intelligentie non clare expressam sed coopertam in ipsis secundum capacitatem antiqui populi tanquam infirmis oculis sine lesione supersplendens.
        </p>

        <!-- text of Dionysius: Huic autem secundum legem Ierarchie perfectio quidem est ad spiritualem Dei cultum sursumactio. Manuductores autem ad istam, illi qui sanctum illud tabernaculum sancte docti a Moyse primo secundum legem Ierarchiarum magistro et duce. Ad quod sanctum tabernaculum introductive sancte scribens secundum legem ierarchicam ymaginem figure monstrate ipsi in Syna monte vocabat cuncta secundum legem sanctificata. Qui autem perficiebantur erant hii qui a legalibus signis proportionaliter ad perfectiorem doctrinam sursumagebantur. Perfectiorem autem doctrinam theologia nostram dicit ierarchiam adinpletionem ipsam illius vocans et sanctum finem. Est autem et celestis et legalis conmunicative medietati sumpta. Huic quidem conmunicans in intelligibilibus contemplationibus. Illi autem quoniam et sensibiliter signis variatur et per ipsa sancte ad divinum sursumagitur. Trinum autem ierarchice divisionis similiter habet in sanctissimas perfectionum sanctificationes divisa et deiformes sanctorum ministros et eas qui ab ipsis proportionaliter ad sancta sunt adducti. Unaqueque autem trium divisionum nostre Ierarchie secundum consequentiam legalis et divinioris nostra Ierarchia prima et media et ultima ordinantur virtute et proportionem sanctis convenientem providens et universorum, bene ornatam et secundum ordinem convenientem et coniunctivam communionem. -->

        <p xml:id="pdeh-c5-d1e120">Huic autem, etc. usque ad illud: Igitur sanctissima, etc. talis est sensus: Huic autem legali Ierarchie perfectio est sursumactio ad spirituale Dei occultum. Manuductores vero ad istam, qui a primo legis magistro Moyse docti sunt de hiis que ad tabernaculum Domini pertinebant. Qui Moyses ad introductoriam notitiam tabernaculi cum suis pertinentiis scribens Ierarchiam legalem et ymaginem figure sibi in monte Syna ostense vocabat omnia secundum legem sanctificata. In hac autem legali Ierarchia perfecti erant qui a dictis manuductoribus proportionaliter sursumagebantur ad doctrinam perfectiorem per signa legalia. Perfectiorem vero doctrinam theologia dicit nostram Ierarchiam, vocans ipsam adimpletionem et sanctum finem legalis Ierarchie. Nostra autem Ierarchia media est inter legalem et celestem, tanquam utrique secundum aliquid conmunicans, videlicet celesti Ierarchie in intellectualibus contemplationibus et legali in eo quod variatur signis sensibilibus et per illa in deum sursumagitur. Et similiter trinam habet divisionem videlicet: inperfectorum, perfectorum et perfectionum. Unaqueque vero harum trium divisionum nostre Ierarchie ordinatur, sicut in legali et celesti Ierarchia, scilicet prima, media et ultima, providens sanctis in se contentis virtutem et convenientem singulis proportionem et universorum ordinatam coniunctivam conmunionem.
        </p>

        <!-- Igitur sanctissima quidem perfectionum sanctificatio, primam quidem habet deiformem virtutem, sanctam inperfectorum mundationem; mediam autem mundatorum illuminativam doctrinam, uitimam autem et priorum conpletivam doctorum in scientia propriarum doctrinarum perfectionem. Sanctificantium autem ornatus in virtute prima per perfectiones mundat inperfectos. In media autem illuminat mundatos. In ultima autem et summa sanctificantium virtutum perficit eos qui divino lumini conmunicaverunt in scientificis perfectionibus illuminationum quas contemplati sunt. Eorum autem qui perficiuntur, virtus propria vel prima quidem est que est mundativa. Media autem post mundationem que est illuminativa, et quorundam sanctorum contemplativa. Ultima autem et divinior aliis que illuminata perfectiva scienda sanctarum illuminationum, quarum effecta est contemplatrix. -->

        <p xml:id="pdeh-c5-d1e125">Igitur sanctissima, etc. usque ad illud: Igitur sancte, etc. talis est sensus: Perfectionum sanctissima sanctificatio primam habet virtutem inperfectorum mnndationem; mediam autem doctrinam mundatorum illuminativam; ultimam vero et priorum conplexivam perfectionem doctorum in scientia propriarum doctrinarum. Ordo autem sanctificantium in prima virtute mundat inperfectos per perfectiones. In media illuminat mundatos. In ultima vero et summa virtutum sanctificantium perficit eos qui divino lumini conmunicaverunt in scientificis perfectionibus illuminationum, quas contemplati sunt. Eorum autem qui perficiuntur, prima virtus est mundativa. Media illuminativa et quorumdam contemplativa. Ultima autem divinorum aliis illuminativa per perfectivam scientiam sanctarum illuminationum. Quarum est effecta contemplatrix.
        </p>

        <!-- dionysius text: Igitur sancte quidem perfectionum sanctificationis triplex virtus est laudata. Sancte quidem Dei generationis ex eloquiis demonstrata mundatione et illuminativa lucis apparitione; congregationis autem et unguenti perfectione divinorum operum cognitione et scientia, per que sancte ad thearchiam vivifica deductio et beatissima conmunio perficiuntur. Nunc autem sacerdotalem ornatum consequenter narrare convenit in mundativam et illuminativam et perfectivam bonam ordinationem divisum. Lex quidem est thearchie sanctissima per prima sancta ad divinissimum ipsius sursumagi splendorem. Nunquid et sensibiles substantias elementorum videmus ad magis ipsis cognata primum euntes et per illa ad aliam propriam transferentes operationem? Convenienter igitur omnis invisibilis et visibilis boni ornatus principium et collocatio ad deiformiores primos dat deificos radios ire et per illos sicut deiformiores mentes ad participationem luminis et traditionem proprie habentes, subiectis iuxta proportionem ipsorum illucet et superapparet.
 -->

        <p xml:id="pdeh-c5-d1e131">Igitur sancte quidem, etc. usque ad illud: Istorum igitur, etc., talis est sensus: Nos laudavimus triplicem virtutem sanctificationis perfectionum: In baptismo scilicet duplicem, videlicet mundationem et illuminationem, unam vero in eucharistia et sacro crismate vel unguento, videlicet, dei-
          
          ficam cognitionem vel sciendam, per quam perficiuntur vivifica deductio et beatissima conmunio nostri ad ipsam deitatem. Restat autem deinceps tractare de ordine sacerdotali, per quern ista administrantur. Qui ordo dividitur in ordinationem mundativam, illuminativam et perfectivam. Est autem generalis sanctissima lex Ierarchie, ut inferiores per suos superiores sursumagantur ad divinos splendores illis illucentes sicut est videre in rebus sensibilibus et elementis, quia cognatiora et propinquiora sibi primo adeunt vel inmutant secundum suam similitudinem. Et illis mediantibus extendunt operadoties suas ad ulteriora. Convenienter igitur Deus qui est principium et firmamentum omnis visibilis et invisibilis ordinationis primo influit radios suos vitales et deificos primis et superioribus, sicut sibi conformioribus, et per illos tanquam ydoneos ad lumen divinum hauriendum et aliis influendum elucet et apparet inferioribus iuxta propriam capacitatem.
        </p>

        <!-- dionysius text: Istorum igitur Deum primo inspicientium, est secundis copiose in conmensuratione ipsorum demonstrare, ab ipsis sancte inspectas divinas visiones et docere ierarchica eorum qui cum scientia perfectiva divina universe Ierarchie que est secundum ipsos, bene sunt docti et perfectivam docendi virtutem preacceperunt. Et tradere secundum dignitatem sancta, est eorum qui scienter et integre participaverunt sacerdotali perfectione. Igitur divinus Ierarcharum ordo, primus est quidem Deum inspicientium. Summus autem rursus et ultimus, idem. Etenim in ipso terminatur et adimpletur omnis nostre Ierarchie ornatus. Sicut enim universam Ierarchiam videmus in Ihesu terminatam, ita unamquamque in proprio divino Ierarcha. Ierarchici autem ordinis virtus in omnibus capit sanctis totalitatibus et per omnes sanctos ordines operatur proprie Ierarchie misteria. Excellenter autem ipsi preter reliquos ordines ad propriam operationem divina lex attribuit diviniores sanctificationes. Iste autem sunt perfective thearchice virtutis ymagines perficientes omnia divinissima signa et omnes sanctos ornatus. Si enim et a sacerdotibus perficiuntur quedam venerandorum signorum, sed nequaquam sanctam Dei generationem sacerdos operabitur sine divinissimo unguento. Neque divine conmunionis perficiet misteria nisi divinissimo altari conmunicativis prepositis signis. Sed neque ipse sacerdos erit nisi a ierarchicis perfectionibus ad hoc sortem fuerit consequtus. Unde divina legislatio sacerdotalium ordinum sanctificationem et divini unguenti perfectionem et sancti altaris perfectionis operationem divinorum ierarcharum perfectivis virtutibus singulariter segregavit.
.
 -->

        <p xml:id="pdeh-c5-d1e136">Istorum igitur, etc. usque ad illud: Est igitur, etc., talis est sensus: Primarum substantiarum celestium que Deum sublimius contemplantur, est copiose demonstrare suis inferioribus secundum ipsorum capacitatem visiones divinas quas ipsi inspiciunt. Et eorumdem est docere que ierarchica sunt scientia perfectiva, cum ipsi bene didicerint divina universe Ierarchie, et pre aliis acceperint perfectivam virtutem docendi. Et ipsorum est tradere divina hiis qui sacerdotali perfectione integre participant secundum ipsorum dignitatem. Ordo autem episcopalis pre ceteris omnibus ordinibus ecclesiasticis proximus est Deo, scilicet per caritatem, et summus per dignitatem. Et ultimus per humilitatem, vel ultimus, idest consummativus aliorum, quia in ordine episcopali consummatur et adimpletur omnis ornatus ecclesiastice Ierarchie. Sicut enim universa Ierarchia, angelica scilicet et humana, in domino Ihesu consummatur, ita et quelibet specialis Ierarchia terminat in proprio Ierarcha. Virtus autem ordinis ierarchici continet omnes virtutes et operationes angelicas, quamvis per inferiores fiat subministratio et ipsa operatur misteria sibi appropriata per singulos alios ordines. Lex autem divina excellenter attribuit ordini episcopali super reliquos ordines diviniores sanctificationes ad operationem sibi appropriatam. Iste autem sanctificationes episcopales sunt perfective ymagines divine virtutis perficientes omnia signa divina et ornatus ecclesiasticos. Quamvis enim a sacerdotibus quedam misteria symbolica impleantur, ut baptismus et confectio eucharistie cum quibusdam pertinentiis, tamen baptismus non celebratur sollempniter sine crismate et eucharistia solum conficitur in altari. Crisma autem et altare non nisi ab episcopo consecrantur sed nec aliquis fit sacierdos nisi sit ab episcopo consecratus. Unde divinitus ordinatum est ad solum episcopum pertinere sacerdotum, crismatis et altarium consecratio.
        </p>

        <!-- dionysius text: Est igitur ierarchicus ordo perfectiva virtute adimpletus, perfectiva sacerdotii excellenter perficiens, et scientias sanctorum manifeste docens et edocens proportionales ipsorum et sanctos habitus et virtutes. Sacerdotum autem illuminativus ordo ad sanctas perfectionum inspectiones manuducit eos qui perficiuntur a divinis Ierarchis, et cum ipsis sancte agens proprias sanctas operationes, in quibus quidem ipse operatur divinas operationes, monstrans per sanctissima signa, et conteemplativos procedentes faciens, et sanctarum perfectionum conmunicatores, ad Ierarcham autem mittens desiderantes scientiam sanctificationum quas sunt contemplati. Ministrorum autem ordo qui est mundativus, et dissimilium separativus, ante accessum ad sanctificationem sacerdotum, mundat accedentes, mundos ipsos faciens a contrariis, et ad sanctificativam inspectionem et conmunionem opportunos. Unde in sancta Dei generatione ministri accedentem vetere exuunt veste, amplius quidem et discalciant et ad occidentem ad abrenuntiationem statuunt et rursus ad orientem transducunt. Nam mundativi sunt ordinis et virtutis, abicere totaliter precipientes accedentibus prioris vite vestes, et prioris vite obscurum ostendentes, et docentes illos abrenuntiantes obscuris, ad illuminativa transduci. Mundativis igitur est ministrorum ornatus ad manifestas sanctorum sanctificationes sursumagentes mundatos, et inperfectiores mundans et educens mundativis eloquiorum illuminationibus et doctrinis, et adhuc inmundos a mundis munde segregans, propter quod et ad sanctas ipsum statuit portas ierarchica legis positio, accedentium ad sancta introitum inperfectis mundationibus significans, et ad sanctas ipsorum inspectiones et conmuniones adductionem mundativis virtutibus tradens et per istas illos inmaculatos suscipiens et perfectos operans demonstrat. -->

        <p xml:id="pdeh-c5-d1e141">Est igitur, etc. usque ad illud: Est igitur, etc. talis est sensus: Ordo episcopalis adimpletus est virtute perfectiva, perficiens excellenter ea que perficiunt sacerdotium et manifeste edoctus est spirituales scientias et virtutes. Ordo autem sacerdotum illuminativus eos qui a sanctis episcopis perficiuntur, manuducit, ad inspiciendum sanctas misteriorum perfectiones. In quibus etiam operatur divinas operationes, quas et demonstrat per signa sensibilia, accedentes faciens contemplativos et sanctarum perfectionum conmunicatores, et ad episcopum mittit eos qui desiderant scientiam sanctificationum, quas sunt contemplati. Dyaconorum autem ordo qui mundativus et separativus est dissimilium, mundat accedentes antequam accedant ad sanctificationem, que fit per sacerdotes. Mundat autem eos a contrariis et ydoneos eos facit ad sanctificationem, inspectionem et conmunionem: ad sanctificationem que est in consecrando, ad inspectionem que est in videndo, ad conmunionem que est in participando. Unde et in baptismo dyaconi illum qui accedit, exuunt vestem veterem. Insuper et ipsum discalciant et ad occidentem statuunt ad faciendam abrenuntiationem et iterum transducunt ad orientem. Et nonne ordinis mundativi sunt et virtutis mundative qui precipiunt accedentes abicere omnino vestes prioris vite et obscuritatem prioris vite, ostendentes et docentes illos abrenuntiare obscuris ad illuminativa transducti? Ordo igitur dyaconorum est mundativus sursumagens mundatos ad manifestas sanctorum sanctificationes et mundans inperfectiores et inflanmans doctrinis scripturarum illuminativis et exhortativis. Mundos etiam segregat ab inmundis. Et ideo constitutio sancta ecclesiastica statuit ordinem dyaconorum ad portas, per inperfectas mundationes significans introitum ad sancta, et per virtutes mundativas insinuans adductionem ad sanctas inspectiones et conmuniones sanctorum et per istas inspectiones et conmuniones suscipiens inmaculatos et demonstrans perfectos.</p>

        <!-- dionysius text: Est igitur Ierarcharum quidem ordo perfectivus et perfecta operans, sacerdotum autem lucidus et illuminativus, ministrorum vero purgativus et discretivus, videlicet ierarchico ordine non perficere virtutem in se ab ipsa et illuminativam et mundativam scientiam solum sed et illuminare et mundare sciente, et habente sacerdotum. Nam minores ad maiores transire nequeunt, insuper neque est fas illis ad talem conari iactantiam. Diviniores vero virtutes cum propriis et subiectas ipsorum sancte perfectioni scientias cognoscunt; tamen, quoniam divinarum operationum sunt ymagines sacerdotales ornatus, bene ornati et non confusi ordinis divinarum operationum ordinatas illuminationes in se ipsis ostendentes in primas et medias et ultimas sanctas operationes et ordines in discretionibus ierarchicis divisi sunt manifestantes, quemadmodum dixi, in se ipsis divinarum operationum ordinatum et inconfusum. Nam, quoniam thearchia illas mentes in quibus est, mundat prius, post illuminat et illuminatas perficit ad deiformem perfectionis operationem, convenienter ierarchica divinarum ymaginum diligentia in discretos se ipsam dividit et ordines et virtutes, manifeste ostendens ierarchicas operationes in sanctissimis et mundissimis ordinibus firme et inconfuse stantes. Sed quoniam sacerdotales et ordines et participationes et virtutes ipsorum et operationes diximus, sicut nobis est possibile, et sanctissimas ipsorum, sicut possumus, inspiciamus perfectiones. -->

        <p xml:id="pdeh-c5-d1e147">Est igitur, etc. usque ad illud: Ierarcha, etc. talis est sensus: Ostensum est quod ordo episcopalis perfectissimus est et perfecta operans. Sacerdotalis autem lucidus in se et aliorum illuminativus. Ordo vero dyaconorum purgativus est et discretivus, episcopali ordine non solum sciente perficere sed illuminare et mundare et habente in se virtutem illuminativam et scientiam mundativam, nam minores nequeunt maiorum operationes implere, nec eis licet ad talem conari presumptionem. Sublimiores vero ordines, quamvis primas et subiectorum scientias cognoscant, tamen, quia typum gerunt divinarum operationum sacerdotalis ordinis bene et inconfuse ordinati, ostendentes in se ordinatas divinarum operationum illuminationes divisi sunt ecclesiastici gradus in primas et medias et ultimas sanctas operationes et ordines secundum ierarchicas discretiones, per hoc manifestantes in seipsis, ut dixi, inconfusam ordinationem divinarum operationum. Nam, quoniam dictos celestes animos divina bonitas prius mundat, post illuminates perficit ad operationem perfectionis Deo confermem, convenienter ecclesiastica Ierarchia diligenter imitans divinam, se ipsam dividit in discretos ordines et virtutes, per hoc manifeste ostendens operationes ecclesiastice Ierarchie in sanctis et mundis ordinibus firmiter collocatas. Quoniam autem sacerdotales ordines et ordinum partitiones et virtutes et operationes tetigimus secundum nostram facultatem, consideremus ipsorum perfectiones.
        </p>
        <!-- Ierarcha quidem et ad ierarchicam perfectionem adductus ambos pedes inclinans ante divinum altare super caput habet a Deo tradita eloquia et ierarchicam manum, et hoc modo a perficiente ipsum Ierarcha sanctissimis invocationibus perficitur. Sacerdos autem ambos pedes inclinans ante altare super caput habet ierarchicam dexteram et hoc modo a perficiente ipsum ierarcha sanctificatis invocationibus sanctificatur. Minister vero unum pedem inclinans coram altari super caput habet perficientis Ierarche dexteram, perfectus ab ipso perfectivis ministrorum invocationibus. Unicuique autem ipsorum cruciformis signatio fiat a perficiente Ierarcha. Et secundum unumquemque predicatio sancta fit et perfectivum osculum, osculante omni sacerdotali presente viro, et perficiente eum, qui ad aliquem dictorum sacerdotalium ordinum erit perfectus.
-->
        <p xml:id="pdeh-c5-d1e152">Ierarcha quidem, etc. usque ad illud: Communia quidem, etc. talis est sensus: Episcopus quando consecrandus est, ambo genua flectens ante altare, super caput habet sanctas scripturas et episcopus ipsum consecrans ponit manum super caput eius. Et premissis invocationibus ad Deum sic eum consecrat. Sacerdos autem qui consecrandus est, utrumque genu flectens, episcopo eum consecrante et manum capiti eius imponente sanctis invocationibus consecratur. Minister
          
          vero, idest dyaconus, flectens unum genu ante altare, ab episcopo imponenti manum dexteram capiti eius ordinatur sanctis ab episcopo invocationibus ad dyaconorum perfectionem pertinentibus. Cuilibet autem eorum qui perficiuntur, imprimitur signum crucis ab episcopo eos perficiente et quilibet eorum specialiter edocetur et omnes qui presentes sunt in sacrario recipiunt eum in osculo sancto. Et ipse Ierarcha similiter eum osculatur qui ab ipso perfectus est in sacerdotem.
        </p>
        <!-- Conmunia quidem sunt et ierarchis et sacerdotibus et ministris in sacerdotalibus ipsorum perfectionibus ad divinum altare introductio et inclinatio, sacerdotalis manus inpositio, cruciformis signatio, predicatio, perfectivum osculum. Segregata autem et electa ierarchis quidem eloquiorum super caput appositio, non habentibus hoc subiectis ordinibus. Sacerdotibus autem amborum pedum inclinado non habente hoc ministrorum perfectione. Nam ministri, quemadmodum dictum est, unum pedem inclinant tantum. Igitur ad sanctum quidem altare adductio et inclinatio significat omnes qui sacerdotaliter perficiuntur supponere universaliter perfectionis principi Deo propriam vitam et eorum intellectualem totalitatem castissimam ipsi, et sanctificatam offerre et conformem et, ut possibile, dignam existentem thearchico et sanctuario et altari, sanctificantem sancte deiformes mentes. -->
        <p xml:id="pdeh-c5-d1e157">Conmunia quidem, etc. usque ad illud; Ierarchice autem, etc. talis est sensus: Ex predictis colligitur quod episcopis et sacerdotibus et diaconibus conmunia sunt ante altare introductio, inclinatio, appositio manus episcopalis, signatio cruciformis, predicatio, osculum. Episcopis autem singulare et precipuum est quod liber sacre scripture super caput eorum imponitur, quod non fit aliis. Sacerdotes autem ambo genua flectunt, cum ministri tantum unum genu flectant. Adductio vero ad altare et inclinatio significat eos qui sacerdotaliter perficiuntur, universaliter Deo supponere vitam suam et intellectum totum in spiritualibus occupare et intellectuales suas operationes omnino divine maiestati presentare et secundum facultatem suam se divina presentia dignum exhibere et celesti sanctuario mentes Deo dignas offerre.
        </p>
        <!-- Ierarchice autem manus inpositio simul quidem manifestat perficientis principalem perfectionem sub qua sicut pueri sancti custodiuntur; qui paterne ipsis quidem habitum et virtutem sacerdotalem tribuit, contrarias autem ipsorum virtutes conterit. Docet autem simul et omnes perficere sacerdotales operationes, sicut sub Deo agentes, perfectos, et propriarum operadotium in omni ipsum ducem habentes. Cruciformis vero signatio ab universis simul appetitibus vacationem et vitam ad Dei inmitationem aspicientem indeclinabiliter ad virilem Ihesu deitatem, aut, ut magis dicatur; divinissimam vitam qui usque ad crucem et mortem cum thearchica inmunitate peccati pervenit. Et ita viventes, sicut conformes, insignit cruciformi propria peccad inmunitatis ymagine -->
        <p xml:id="pdeh-c5-d1e163">Ierarchice autem, etc. usque ad illud: Sanctam autem, etc. talis est sensus: Impositio vero manuum episcopi significat quod episcopus eos quos perficit, principaliter protegit tanquam pueros et custodit paterne ipsis inpertiens habitum et virtutem sacerdotalem et contrarias virtutes conterit. Docet etiam eos perficere sacerdotales operationes tanquam Deo subditos, ipsum nichilominus habentes ducem in omni propria operatione. Cruciformis vero signatio significat abstinentiam ab omnibus carnalibus appetitibus et vitam Deo conformem semper intentam ad conversationem salvatoris nostri in carne vel potius ad ipsius divinam vitam qui usque ad crucem et mortem cum peccati inmunitate plenissima pervenit et ad sui inmitationem viventes insigniat propria cruciformi ymagine inmunitatis peccati.</p>
        <!-- Sanctam autem, perfectionum et eorum qui perficiuntur, predicationem Ierarcha clamat misterio monstrante quod sanctitatis perfector in amore Dei declarativus est thearchice electionis, non ipse propria gratia eos qui perficiuntur, ad sacerdotalem agens perfectionem sed a Deo motus ad omnes sacerdotales sanctificationes. Ita Moyses legalis sanctitatis perfector neque fratrem existentem Aaron ad sacerdotalem agit perfectionem, et amatorem Dei ipsum esse, et sacerdotalem arbitratus usquequo a Deo ad hoc motus sub perfectionis principe Deo sacerdotalem perfectionem ierarchice consummavit. Sed et hoc thearchicus noster et primus sanctitatis perfector (factus est enim et hoc propter nos) benignissimus Ihesus non se ipsum glorificavit, sicut eloquia dicunt, sed qui locutus est ad ipsum: Tu es sacerdos in eternum secundum ordinem Melchisedech; propter quod et ipse ad sacerdotalem perfectionem agens discipulos, quamvis existens ut Deus perfectionis princeps, tamen ad sanctissimum ipsius patrem et thearchicum spiritum principalem reponit ierarchice perfectionem, annuntians discipulis, sicut eloquia dicunt, a Ierosolimis ne discedite sed expectate promissionem patris quam audistis a me, quoniam vos baptizabimini spiritu sancto.

 -->
        <p xml:id="pdeh-c5-d1e168">Sanctam, etc. usque ad illud: Et quidem, etc. talis est sensus: Sanctam autem perfectionem eorum qui perficiuntur, episcopus pronuntiat. In quo mistice ostendit quod ipse sanctitatis perfector in Dei amore manifestativus est divine electionis. Nec propria voluntate eos ad culmen gradus sacerdotalis agit sed a Deo motus ad omnes sacerdotales sanctificationes. Ita Moyses legis sanctitatis perfector etiam Aaron fratrem suum carnalem non consecravit in Ierarcham propria gratia. Sed Deus qui principalis actor est sanctitatis, ipsius ierarchicam perfectionem consummavit. Nam et ipse dominus Ihesus qui primus est sanctitatis perfector propter nos homo factus, non se ipsum glorificavit, ut dicit Apostolus ad Hebreos, sed qui locutus est ad ipsum: Tu es sacerdos in eternum secundum ordinem Melchisedech. Unde et ipse dominus Ihesus discipulos suos in episcopos consecrans, quamvis ipsemet secnndum deitatem princeps sit omnis perfectionis, tamen perfectionem ipsorum reponit ad patrem suum Deum et Spiritum Sanctum, annuntians eis, sicut scriptum est in actibus Apostolarum, ab Ierosolimis ne discedite sed expectate promissionem Patris quam audistis per os meum quia vos baptizabimini Spiritu Sancto.
        </p>
        <!-- Et quidem et ipse Petrus condiscipulorum summus in coordinato sibi et ierarchico denario ad .XII. discipulorum sacerdotalem veniens perfectionem, thearchie religiose dimisit electionem, dicens: Demonstra quem eligis. Et a divina sorte deiformiter demonstratum ad sancti duodenarii ierarchicum suscepit numerum. De divina autem sorte que super Mathiam divinitus cecidit, alii quidem alia dixerunt non religiose, sicut arbitror. Meam autem et ipse intentionem dicam. Videntur enim mihi eloquia sortem nominare thearchicum quoddam donum demonstrans illi ierarchico choro a divina electione susceptum: set et hoc quod divinum ierarcham non proprio motu oportet sacerdotales facere perfectiones. Sed sub Deo movente istas ierarchice et, ut decet, celestem perficere. -->
        <p xml:id="pdeh-c5-d1e173">Et quidem, etc. usque ad illud: Osculum autem, etc. talis est sensus: Beatus etiam Petrus Apostolorum princeps cum aliis decem condiscipulis conpleturus duodenarium apostolicum Deo conmisit electionem, dicens: Ostende quem elegeris. Et eum qui divina sorte demonstratus est, in numerum duodenarii apostolici suscepit. De sorte autem illa que Deo agente cecidit super Mathiam, aliqui non recte dixerunt. Michi autem videtur quod sors ibi dicatur aliquod divinum donum demonstrans apostolice congregationi quem Deus in apostolum elegisset. Demonstrans etiam quod episcopum non oportet primo motu aliquos promovere ad ordinem sacerdotalem sed instinctu divino et operatione celesti. </p>
        <!-- Osculum autem in fine sacerdotalis perfectionis sanctam demonstrationem habet. Omnes enim quicumque presentes sunt, de sacerdotalibus existentes ordinibus sed et ipse qui perficit Ierarcha, osculatur eum qui perfectus est. Nam quando sacerdotalibus habitibus et virtutibus vocatione et sanctificatione ad sacerdotalem mens sancta
pervenit perfectionem, amabilis est coordinatis et sanctissimis ordinibus ad deiformissimam pulcritudinem sursumacta, amans conformes mentes, et ab illis sancte amata. Unde ad se invicem sacerdotale osculum sanctificatur et conformium mentium sanctam coniunctionem monstrans et in se invicem amabilem exultationem sicut integre servantem sacerdotali formatione deiformissimam pulchritudinem.
 -->
        <p xml:id="pdeh-c5-d1e179">Osculum autem, etc. usque ad illud: Igitur hec quidem, etc. talis est sensus: Osculum autem quod post consecrationem percipit tam ab episcopo quam ab aliis sacerdotibus qui presentes sunt, significat quod mens sancta scientiis et virtutibus et divina vocatione ad sacerdotalem perfectionem perveniens alias sanctas mentes amat et ab illis amatur. Unde mutuum sacerdotum osculum ostendit conmunionem conformium mentium et mutuo amabilem exultationem sicut integre servantem deiformem pulchritudinem per gradum sacerdotalem.</p>
        <!-- Igitur hec quidem, sicut dixi, conmunia totius sacerdotalis perfectionis. Ierarcha autem habet segregatam eloquiorum super caput sanctissimam inpositionem. Quoniam enim perfectiva omnis sanctificationis virtus et scientia divina ierarchis datur a thearchica et perfectionis principe bonitate, convenienter super capita ierarchica superponuntur a Deo tradita eloquia conprehensive et scienter manifesfative omnis thearchie, divine operationis, Dei apparitionis, sanctorum et operum et sermonum a benefica thearchia nostre ierarchie donatorum, sicut deiformi ierarcha: omni quidem sacerdotali virtute integraliter participaturo, omnium autem ierarchicarum sanctarum locutionum et sanctarum operationum vera et a Deo tradita scientia non illuminando tantum sed et aliis proportionibus ierarchicis tradituro et perfecturo in divinissimis cognitionibus et sursumactionibus summis ierarchice universa totius Ierarchie perfectissima. Sacerdotibus autem duorum pedum inclinatio segregata est preter reliquum ornatum sicut unum inclinante ministrorum ordine, et ita ierarchica figura perfectio.
 -->
        <p xml:id="pdeh-c5-d1e184">Igitur hec quidem, etc. usque ad illud: Igitur inclinatio, etc. talis est sensus: Illa que diximus superius, conmunia sunt totius ordinis sacerdotalis. Ad solum autem Ierarcham vel Episcopum pertinet, ut sancta evangelia ponantur super caput eius qui consecratur. In quo significatur quod divina bonitas tribuit episcopis tam virtutem quam scientiam perfectivam omnis sanctificationis. Iuxta quod sacre scripture continent et declarant divinas operationes, apparitiones, locutiones et uno verbo omnia divina opera donata nostre Ierarchie a benefica divina operatione. Ideo autem scriptura sacra superponitur capiti episcopi consecrandi tanquam Deo conformis et omni sacerdotali virtute integraliter participaturi. Nec tantum illuminandis vera et divina scientia omnium ierarchicarum locutionum et operationum a Deo traditur sed et aliis secundum singulorum capacitatem et gradum hoc ipsum dispensaturis et perfecturis aliis ierarchice in divinissimis cognitionibus et summis sursumactionibus in omnibus perfectissimis totius Ierarchie. Sacerdotibus autem speciale est preter ministros utrumque genu flectere. Ministri autem tantum unum genu flectunt et sic in hiis perficitur universa figuratio Ierarchie.</p>
        <!-- Igitur inclinatio quidem significat subiectam adductionem adducentis, supponentis Deo hoc quod sancte est adductum. Quoniam, ut multotiens diximus, tres sanctitatis perfectorum ornatus per tres sanctissimas perfectiones et virtutes president tribus eorum qui perficiuntur, ordinibus et sub divina iuga salutarem ipsorum sancte operantur adductionem, convenienter ministrorum ordo sicut tantum mundativus unam significat mundatorum adductionem, divino altari eam supponens, sicut in ipso mundatis mentibus supermundane sanctificatis. Sacerdotes autem ambos pedes inclinant sicut adductis sancte ab ipsis non tantum mundatis sed et manifestantissimis sanctis operationibus ipsorum purgata vita sursumagendo ad contemplativum habitum et virtutem sanctifice perfectis. Ierarcha autem ambos pedes inclinat et super caput habet a Deo tradita eloquia ierarchice agens a ministrorum virtute mundatos et a sacerdotali illuminatos ad sacrorum inspectorum ab ipsis proportionalem ipsis scientiam et per ipsam perficiens adductos ad integram secundum ipsos sanctificationem.
 -->
        <p xml:id="pdeh-c5-d1e189">Igitur inclinatio etc. usque in finem capituli talis est sensus: Genuflexio sive inclinatio ante altare significat quod tam adducentis adductio quam ipse qui adducitur, Deo supponitur. Quoniam autem tres sunt ornatus perficientium, scilicet purgatores, illuminatores et perfectores et ipsi president tribus ordinibus qui perficiuntur, videlicet purgandis, illuminandis et perficiendis per tres perficiendi virtutes, scilicet purgativam, illuminativam et perfectivam vel purgationem, illuminationem et perfectionem et eorum adductionem Deo supponunt, convenit ut ministri qui purgant tantum adductionem unam sanctificent coram sancto altari unum tantum genu flectendo. Sacerdotes vero qui duplicem accedentibus impendunt adductionem Deo suppositam, duo genua flectunt, videlicet pro purgatorum illuminatione et illuminatorum perfectione. Episcopus vero ambo genua flectit et super caput habet evangelia. Quia a ministris purgatos et a sacerdotibus illuminatos et perfectos ad contemplationem et conmunionem sacrorum secundum singulorum proportionem ierarchice adducens, per ista perficit adductos ad integram secundum ipsos sanctificationem.</p> 
      </div>
    </body>
  </text>
</TEI>